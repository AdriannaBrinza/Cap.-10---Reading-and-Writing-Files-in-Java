Antarctida este un continent situat în jurul Polului Sud;
face parte din regiunea polară Antarctica acoperită de ghețari.
A fost ultimul ținut explorat de pe glob. Sub aspect morfologic ea este o platformă continentală muntoasă cu un strat
de gheață cu o grosime de până la 4,8 km și înconjurată de ape înghețate.
În Antarctida nu există țări sau populație autohtonă.
Singurii locuitori sunt cercetătorii științifici, nevoiți să lucreze la temperaturi de până la -80 °C.
Primul biolog din lume care a cercetat viața antarctică a fost românul Emil Racoviță în timpul expediției efectuate
la bordul navei Belgica.
Deși legendele și speculațiile despre un pământ sudic numit Terra Australis datează încă din antichitate,
primele descoperiri dovedite ale unor părți din continent au avut loc aproape simultan în 1820, iar prima debarcare
verificată a avut loc în 1821.
O hartă din 1513 a amiralului otoman Piri Reis conține totuși, în mod neexplicat, un continent sudic care seamănă oarecum cu Antarctida.